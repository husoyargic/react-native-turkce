# React JS Nedir ?

Öncelikle bir framework değildir. Sadece uygulamanızın ön yüz kısmını ilgilendiren bir View, UI Kütüphanesidir.

React ' ın bize sunduğu şey bir kod taslağı ve bu taslağını kullanarak parça parça componentler oluşturup, lego oynar gibi uygulamamızı tasarlamak. Ve bu tasarının sonunda bize output olarak verdiği şey, sadece HTML kodu. Evet yanlış okumadınız, sadece HTML üretmek, React'in görevi. O yüzden tam teşekküllü bir uygulama geliştirmek için sadece React öğrenmek yetmeyecektir. Ama bu gözünüzü korkutmasın React'ın bu sunduğu declarative kod taslağı bir çok önyüzde yaşayacağınız problemlere derman olacaktır. Ve yazması bağımlılık yaratacaktır, emin olun.

React Js ekibinin, en büyük sloganı, **bir kere öğren , her yerde yaz.**İşte tam bu sırada React Native devreye giriyor. Siz React öğrenerek aslında React Native ile de mobile uygulamalar geliştirmek için de önemli bir yol katetmiş oluyorsunuz. O yüzden ilk başta sadece React Js ile nasıl kod yazıyoruz ona bir bakalım.

